今存诗二十一篇。

## 缁衣

缁衣之宜兮，敝，予又改为兮。适子之馆兮。还，予授子之粲兮。

缁衣之好兮，敝，予又改造兮。适子之馆兮，还，予授子之粲兮。

缁衣之席兮，敝，予又改作兮。适子之馆兮，还，予授子之粲兮。

1. 缁（zī）衣：黑色的衣服。
2. 敝：破了。
3. 适：往，去。
4. 馆：官舍。
5. 粲：餐。
6. 席：宽大。古以宽大为美。

## 将仲子

将仲子兮，无逾我里，无折我树杞。岂敢爱之？畏我父母。仲可怀也，父母之言，亦可畏也！

将仲子兮，无逾我墙，无折我树桑。岂敢爱之？畏我诸兄。仲可怀也，诸兄之言，亦可畏也！

将仲子兮，无逾我园，无折我树檀。岂敢爱之？畏人之多言。仲可怀也，人之多言，亦可畏也。

1. 将（qiāng）仲子：将，请；仲子，人名。
2. 里：周代农村，五家为邻，五邻为里。
3. 怀：想念。
4. 墙：院墙。
5. 园：园墙。

## 叔于田

叔于田，巷无居人。岂无居人？不如叔也。洵美且仁。

叔于狩，巷无饮酒。岂无饮酒？不如叔也。洵美且好。

叔适野，巷无服马。岂无服马？不如叔也。洵美且武。

1. 叔：阿弟，与“阿哥”对应。
2. 于：往，取。
3. 田：打猎。
4. 狩：（冬天）打猎。
5. 适野：去了原野。
6. 服马：乘马。

## 大叔于田

叔于田，乘乘马。执辔如组，两骖如舞。叔在薮，火烈具举。袒裼暴虎，献于公所。将叔勿狃，戒其伤女。

叔于田，乘乘黄。两服上襄，两骖雁行。叔在薮，火烈具扬。叔善射忌，又良御忌。抑罄控忌，抑纵送忌。

叔于田，乘乘鸨。两服齐首，两骖如手。叔在薮，火烈具阜。叔马慢忌，叔发罕忌，抑释掤忌，抑鬯弓忌。

1. 大叔：不是指“大阿弟”，而是说郑庄公的弟弟共叔段。
2. 乘（chéng）乘（shèng）：驾着四匹马。马四匹为乘。
3. 辔（pèi）：马缰绳。
4. 两骖（cān）、两服：车辕两边的马曰骖，中间的两匹曰服。
5. 薮（sǒu）：野兽藏身的大草泽。
6. 襢（tǎn）裼（xī）暴虎：指空手搏虎。脱衣见体曰襢裼；暴古文的写法是两手执戈搏虎形。
7. 将（qiāng）：请。
8. 狃（niǔ）：重复。
9. 忌：语助词。
10. 御：驾马。
11. 襄（xiāng）
12. 抑：语助词。
13. 罄（qìng）控、纵送：罄控，勒马（使缓行或停步）；纵送：放马奔跑。
14. 鸨（bǎo）：有黑白杂毛的马。其色如鸨，故以鸟名马。
15. 释掤（bīng）：打开箭筒盖（，收拾箭）。
16. 鬯（chàng）弓：鬯，乘弓的袋子，这里做动词。将弓放入袋子。

## 清人

清人在彭，驷介旁旁。二矛重英，河上乎翱翔。
 
清人在消，驷介麃麃。二矛重乔，河上乎逍遥。

清人在轴，驷介陶陶。左旋右抽，中军作好。

1. 清人：清邑之人。这里指高克所带领得驻守在清邑的部队。
2. 彭、消、轴：清邑的几个地方。
3. 驷（sì）介：驷，古代同驾一辆车的四匹马；介，甲。披甲的四匹马。
4. 旁旁、麃麃（biāo）、陶陶：旁旁，马匹壮盛；麃麃，马匹威武；陶陶，马匹疾驰。
5. 二矛：酋（qiú）矛、夷矛，插在车子两边。
6. 重（chóng）英、重乔：皆指矛上的红缨，不同材质的。
7. 左旋右抽：马左调头，右手抽兵器。
8. 作好：做样子。

## 羔裘

羔裘如濡，洵直且侯。彼其之子，舍命不渝。

羔裘豹饰，孔武有力。彼其之子，邦之司直。

羔裘晏兮，三英粲兮。彼其之子，邦之彦兮。

1. 羔裘：羊羔皮制成的皮袄。
2. 濡（rú）：羔裘柔软而有光泽。
3. 侯：美。
4. 不渝：不变。
5. 司直：官名。
6. 晏：光鲜。
7. 三英：装饰袖口的三道豹皮镶边。
8. 彦（yàn）：美士，指贤能之人。

## 遵大路

遵大路兮，掺执子之祛兮，无我恶兮，不寁故也。

遵大路兮，掺执子之手兮，无我魗兮，不寁好也。

1. 遵：沿着。
2. 掺（shǎn）：拉住、抓住。
3. 祛（qū）：衣袖。
4. 恶：讨厌。
5. 寁（zǎn）故、寁好：寁，去，忘记；寁故：忘记旧情；寁好，忘记我俩相好（的时候）。
6. 魗（chǒu）：丑。

## 女曰鸡鸣

女曰鸡鸣，士曰昧旦。“子兴视夜，明星有烂。将翱将翔，弋凫与雁。”

弋言加之，与子宜之。宜言饮酒，与子偕老。琴瑟在御，莫不静好。

知子之来之，杂佩以赠之。知子之顺之，杂佩以问之。知子之好之，杂佩以报之。

1. 昧旦：天还没亮。
2. 明星：启明星，即金星。
3. 弋（yì）凫（fú）：弋，射；凫，野鸭。
4. 加：嘉，婚礼。
5. 宜：匹配。
6. 御：演奏。
7. 顺：顺着（我）。

## 有女同车

有女同车，颜如舜华。将翱将翔，佩玉琼琚。彼美孟姜，洵美且都。

有女同行，颜如舜英。将翱将翔，佩玉将将。彼美孟姜，德音不忘。

1. 舜华、舜英：木槿花。
2. 将翱将翔：形容女子步履轻盈。
3. 琼琚：泛着红光。
4. 都：娴雅。
5. 将将：锵锵，佩玉相撞的声音。
6. 德音：音容笑貌。

## 山有扶苏

山有扶苏，隰有荷华。不见子都，乃见狂且。

山有乔松，隰有游龙，不见子充，乃见狡童。

1. 扶苏：枝叶四布谓之“扶”；苏，桑树。
2. 隰（xí）：洼地。
3. 荷华：荷花。
4. 狂且（jū）：狂行钝拙之人。
5. 乔松：高高的松树。
6. 游龙：马蓼（liǎo），一种水草。
7. 狡童：狂童。

## 萚兮

萚兮萚兮，风其吹女。叔兮伯兮，倡，予和女。

萚兮萚兮，风其漂女。叔兮伯兮，倡，予要女。

1. 萚（tuò）：落叶。
2. 倡：唱。
3. 和：应和。
4. 漂：飘。
5. 要（yāo）：伴着。

小插曲：朱熹评价：“此淫女之词。”。有人云：诗中主人公性别为男为女，本无从辨别，“淫”字更不知从何说起。想要做圣贤的人，到处看见淫邪，这也是没有办法的事情。我感到非常有趣。

## 狡童

彼狡童兮，不与我言兮。维子之故，使我不能餐兮。

彼狡童兮，不与我食兮。维子之故，使我不能息兮。

1. 狡童：傻小子。
2. 食：性交。因为男女性交与口吞食身为相似，故有此隐语。
3. 息：睡着。

## 褰裳

子惠思我，褰裳涉溱。子不我思，岂无他人？狂童之狂也且！

子惠思我，褰裳涉洧。子不我思，岂无他士？狂童之狂也且！

1. 褰（qiān）裳（cháng）：提起下衣。古代会穿遮蔽下体的衣裙，这就是下衣了。
2. 溱（zhēn）、洧（wěi）：溱水、洧水。
3. 狂童之狂：傻小子那样傻。
4. 也且（jū）：语尾词。

## 丰

子之丰兮，俟我乎巷兮，悔予不送兮。

子之昌兮，俟我乎堂兮，悔予不将兮。

衣锦褧衣，裳锦褧裳。叔兮伯兮，驾，予与行。

裳锦褧裳，衣锦褧衣。叔兮伯兮，驾，予与归。

1. 丰、昌：指男子体魄健美。
2. 予：我家。
3. 将（jiāng）：送。
4. 衣锦褧（jiǒng）衣，裳（cháng）锦褧裳：衣、裳：作动词，穿。上下婚纱装都穿好了。

小插曲：男方迎亲，女方家突然变了卦。

## 东门之墠

东门之墠，茹藘在阪。其室则迩，其人甚远。

东门之栗，有践家室。岂不尔思？子不我即。

1. 墠（shàn）：（东门外）平坦之地。
2. 茹藘（rú lǘ）：草名，指茜草。
3. 阪（bǎn）：山坡。
4. 迩：近。
5. 有践家室：（应该）有个稳定的家室。
6. 即：即，即食也。含蓄点说就是亲近。

## 风雨

风雨凄凄，鸡鸣喈喈。既见君子，云胡不夷。

风雨潇潇，鸡鸣胶胶。既见君子，云胡不瘳。

风雨如晦，鸡鸣不已。既见君子，云胡不喜。

1. 凄凄：寒凉。
2. 喈（jiē）喈、胶胶：鸡叫。
3. 云胡不夷：云，语助词；胡：何，怎么。怎么能不平静？
4. 潇潇：（风雨）交加。
5. 瘳（chōu）：病愈。
6. 风雨如晦（huì）：风雨交加，暗如夜晚。

## 子衿

青青子衿，悠悠我心。纵我不往，子宁不嗣音？

青青子佩，悠悠我思。纵我不往，子宁不来？

挑兮达兮，在城阙兮。一日不见，如三月兮。

1. 衿：佩衿，系琼琚的带子。下面的“佩”，即带子上所系的佩物。
2. 嗣音：寄信。
3. 挑、达：往来、徘徊的样子。

## 扬之水

扬之水，不流束楚。终鲜兄弟，维予与女。无信人之言，人实诳女。

扬之水，不流束薪。终鲜兄弟，维予二人。无信人之言，人实不信。

1. 鲜（xiǎn）：缺少。
2. 无：勿。
3. 诳（kuáng）：欺骗。
4. 不信：不可信。

小插曲：防备他人离间的歌。

## 出其东门

出其东门，有女如云。虽则如云，匪我思存。缟衣綦巾，聊乐我员。

出其闉闍，有女如荼。虽则如荼，匪我思且。缟衣茹藘，聊可与娱。

1. 思存：思之所在。
2. 缟（gǎo ）衣綦（qí）巾：白纱衣、青绿色佩巾。
3. 聊：姑且。
4. 员：云，语气助词。
5. 闉闍（yīn dū）：城门。
6. 思且：思徂，思之所往。
7. 茹藘（rú lǘ）：这里指用茜草染（成绛）红的佩巾。
8. 娱：相爱。

## 野有蔓草

野有蔓草，零露漙兮。有美一人，清扬婉兮。邂逅相遇，适我愿兮。

野有蔓草，零露瀼瀼。有美一人，婉如清扬。邂逅相遇，与子偕臧。

1. 零：落下。
2. 漙（tuán）：形容露水盛多。
3. 清扬：目以明亮为美，扬亦明也。
4. 婉：美好。
5. 瀼（ráng）：形容露水浓，多。
6. 婉如清扬：美好得像这双明亮的眼睛。
7. 偕臧（cáng）：臧，同“藏”。一同藏匿起来（消失这草木丛中）。

## 溱洧

溱与洧，方涣涣兮。

士与女，方秉蕑兮。

女曰观乎？士曰既且。

且往观乎？洧之外，洵訏且乐。

维士与女，伊其相谑，赠之以勺药。

溱与洧，浏其清矣。

士与女，殷其盈矣。

女曰观乎？士曰既且。

且往观乎？洧之外，洵訏且乐。

维士与女，伊其将谑，赠之以勺药。

1. 溱（zhēn）、洧（wěi）：郑国两条河名。
2. 方：正。
3. 涣涣：河水解冻后奔腾貌。
4. 蕑（jiān）：一种兰草。
5. 既且：通“暨”，休息；且，语助词。
6. 洵訏（xū）且乐：洵，实在；訏，大，开阔；乐，本意快乐，引申为热闹。
7. 维、伊：发语词。
8. 浏：水深而清之状。
9. 殷（yīn ）：众多。盈：满。
10. 将：即“相”。 
