今存诗十一篇。

## 鸡鸣

鸡既鸣矣，朝既盈矣。匪鸡则鸣，苍蝇之声。

东方明矣，朝既昌矣。匪东方则明，月出之光。

虫飞薨薨，甘与子同梦。会且归矣，无庶予子憎。

1. 朝：早晨。
2. 盈：太阳完全出来了。
3. 昌：日光明亮。
4. 薨（hōng）：蚊虫飞鸣的声音。
5. 会且归矣：且，当。该是回去的时候了。
6. 无庶予子憎（zēng）：无庶憎予子。庶，大家；予子，我们。不要让大家讨厌我们。

## 还

子之还兮，遭我乎峱之间兮。并驱从两肩兮，揖我谓我儇兮。

子之茂兮，遭我乎峱之道兮。并驱从两牡兮，揖我谓我好兮。

子之昌兮，遭我乎峱之阳兮。并驱从两狼兮，揖我谓我臧兮。

1. 还、茂、昌：还，描写人的动作状态，身手敏捷；茂和昌，描写人的精神状态，有才华、自带背光。
2. 峱（náo）：山名
3. 并驱：并行驾马。
4. 从：追逐。
5. 两肩、两牡（mǔ）：分别表示两头野猪、两头大兽。
6. 揖（yī）：古代的拱手礼。
7. 儇（xuān）：敏捷。
8. 臧（zāng）：厉害。

> 猎人互相赞美。

## 著

俟我于著乎而，充耳以素乎而，尚之以琼华乎而。

俟我于庭乎而，充耳以青乎而，尚之以琼瑩乎而。

俟我于堂乎而，充耳以黄乎而，尚之以琼英乎而。

1. 著：同“伫”，指女家门间。
2. 以素、以青、以黄：指系充耳丝绳的颜色，白色、青色和黄色。
3. 尚：加。
4. 琼华：美玉。
5. 琼瑩：晶莹的美玉。
6. 琼英：有花纹的美玉。

> 新郎来新娘家接亲。

## 东方之日

东方之日兮，彼姝者子，在我室兮。在我室兮，履我即兮。

东方之月兮，彼姝者子，在我闼兮。在我闼兮，履我发兮。

1. 履（lǚ）即：踩着了膝部。
2. 闼（tà）：内房，比“室”更内。
3. 发：“足”，踩着我脚了。

> 男方赞新妇。

## 东方未明

东方未明，颠倒衣裳。颠之倒之，自公召之。

东方未晞，颠倒裳衣。倒之颠之，自公令之。

折柳樊圃，狂夫瞿瞿。不能辰夜，不夙则莫。

1. 裳（cháng）
2. 自：因为。
3. 晞 ：天刚明。
4. 折柳樊圃：折园圃之柳枝（做漏箭之用，一种计时工具）。
5. 狂夫瞿瞿（qú）：监工瞪眼怒视。
6. 不能辰夜：这样的夜都数不过来了。
7. 不夙则莫：不是早就是晚。莫，同“暮”，晚。

## 南山

南山崔崔，雄狐绥绥。鲁道有荡，齐子由归。既曰归止，曷又怀止。

葛屦五两，冠緌双止。鲁道有荡，齐子庸止。既曰庸止，曷又从止。

艺麻如之何，衡从其亩。取妻如之何，必告父母。既曰告止，曷又鞠止。

析薪如之何，匪斧不克。取妻如之何，匪媒不得。既曰得止，曷又极止。

1. 崔崔：山势高大。
2. 绥绥：毛色散舒。
3. 荡：平坦。
4. 由归：（从这条路）出嫁（到鲁国去）。
5. 葛屦（gě jù）：葛麻编成的鞋。
6. 冠緌（ruí）：冠缨。
7. 庸：由，从，出嫁。
8. 从：回来（齐国呢）。
9. 艺：种植。
10. 衡从（héng cóng）：纵横。
11. 鞠（jū）、极：穷极之意，表示放纵。
12. 析薪：劈柴。

## 甫田

无田甫田，维莠骄骄。无思远人，劳心忉忉。

无田甫田，维莠桀桀。无思远人，劳心怛怛。

婉兮娈兮，总角丱兮。未几见兮，突而弁兮。

1. 无田甫田：不要打猎（在）大块的田。
2. 骄骄、桀桀：骄骄，“乔乔”，高。桀桀，“揭揭”，指高伸的样子，比乔乔更甚。
3. 忉忉（dāo）、怛怛（dá）：忉，忧愁、焦虑。怛，忧伤、悲苦。
4. 婉兮娈兮：小、可爱、懂事。
5. 丱（guàn）：总角扎起的样子。
6. 未几见兮：几天不见。
7. 弁（biàn）：帽子。男人二十而冠，表示成人。

## 卢令

卢令令，其人美且仁。

卢重环，其人美且鬈。

卢重鋂，其人美且偲。

1. 卢：黑狗。
2. 令：（狗脖子上挂得）铃铛的响声。
3. 重环、重鋂（méi）：环，大环套小环；鋂，大环套两个小环。
4. 鬈（quán）：头发卷曲。
5. 偲（cāi）：多才。

## 敝笱


敝笱在梁，其鱼鲂鳏。齐子归止，其从如云。

敝笱在梁，其鱼鲂鱮。齐子归止，其从如雨。

敝笱在梁，其鱼唯唯。齐子归止，其从如水。

1. 敝笱：破烂的鱼笼子。
2. 梁：设鱼笼子的石堰。
3. 鲂鳏（fáng guān）
4. 从：随从的人。
5. 鱮（xù）：鲢鱼。
6. 唯唯（wěi）：相随而行貌。这里指鱼多。

## 载驱

载驱薄薄，簟茀朱鞟。鲁道有荡，齐子发夕。

四骊济济，垂辔瀰瀰。鲁道有荡，齐子岂弟。

汶水汤汤，行人彭彭。鲁道有荡，齐子翱翔。

汶水滔滔，行人儦儦。鲁道有荡，齐子游敖。

1. 驱：策马。
2. 薄薄：车疾驰声。
3. 簟茀（diàn bó）：遮蔽车厢后窗的竹席。
4. 朱鞟（zhū kuò）：红漆兽皮制的车盖。
5. 发（pó）夕：婆娑，逍遥、彷徨的意思。
6. 岂弟：快乐而心不在焉。
7. 汶（wèn）。 
8. 彭彭：壮盛。
9. 儦儦（biāo）：众多。

## 猗嗟

猗嗟昌兮，颀而长兮。抑若扬兮，美目扬兮。巧趋跄兮，射则臧兮。

猗嗟名兮，美目清兮。仪既成兮，终日射侯，不出正兮。

展我甥兮。

猗嗟娈兮，清扬婉兮。舞则选兮，射则贯兮。四矢反兮，以御乱兮。

1. 猗嗟（yī jiē）：表示赞叹。
2. 抑若扬兮，美目扬兮：帅气上天，美目飞扬。
3. 跄（qiàng）：步伐矫健。
4. 名：明，光彩。
5. 侯：箭靶。
6. 清扬：清，目之美也；扬，眉之美也。
7. 选：旋。
8. 贯：穿透箭靶的兽皮。
9. 御：抵御。

